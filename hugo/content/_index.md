+++
date = "2018-04-01T19:51:00Z"
image = ""
imageVertAlign = "50"
subtitle = "Vi får musikken til at spille"
title = "Home"
type = "page"

+++
Copenhagen Music er Københavns store musikforening for orkestre og kor.

De 200 unge fritidsmusikere i foreningen synger og spiller på alt fra sexede saxer til pompøse pauker. Og foreningen er i en rygende udvikling med flere medlemmer på vej.

Alle ugens dage er fyldt med øvning, spillejobs og koncerter spredt rundt i byen. Ambitiøse toner, rytmer og stemmer kombineret med sjov og ballade. Visionen er at skabe et stærkt miljø for byens musikliv. Foreningens speciale er ensemblemusikken – den del af musiklivet, hvor det ikke bare er 5 mand og en guitar, der mødes i øvekælderen, men derimod de store bands, orkestre og kor, med den fede, fyldige livelyd.

Klik og læs mere om vores 10 dygtige og meget forskellige ensembler herunder. Og tøv endelig ikke med at kontakte Copenhagen Music eller ensemblerne direkte, hvis du har brug for en fed liveoplevelse til dit arrangement.
